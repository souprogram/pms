# Klub studenata povijesti ISHA Pula

Klub studenata povijesti ISHA Pula osnovan je 2001. godine kao dio Međunarodne asocijacije International Students of History Association. Glavni ciljevi Kluba uključuju aktivnu brigu o ostvarivanju obrazovnih, društvenih, kulturnih i drugih interesa studenata povijesti, utjecanje na kvalitetu studija i zaštitu prava studenata, te povezivanje i suradnju s relevantnim strukovnim organizacijama u Hrvatskoj i inozemstvu. Klub također potiče suradnju s drugim studentskim udrugama, te se zalaže za zaštitu dostojanstva povjesničarske struke.

Aktivnosti Kluba obuhvaćaju organiziranje predavanja, radionica, tribina, okruglih stolova, seminara i konferencija vezanih uz povjesničarsku struku, kao i stručnih izleta i putovanja. Klub surađuje s nastavnicima Odsjeka za povijest Filozofskog fakulteta u Puli te se bavi izdavačkom djelatnošću putem časopisa "EPVLON", koji predstavlja prvi časopis studenata povijesti u Hrvatskoj. Također, članovi Kluba aktivno sudjeluju u međunarodnoj mreži studenata povijesti (International Students of History Association) te se bave različitim sportskim aktivnostima.

Klub studenata povijesti – ISHA Pula pokretač je i suorganizator studentskog seminara pod nazivom "Jadranski susreti studenata povijesti", koji je domaćin 2005., 2022., 2023., 2024. i bit će domaćin i 2025. godine. Također, organizira povremene filmske večeri u suradnji s Pulskom filmskom tvornicom te pub-kvizove znanja. Ove godine, ISHA Pula je glavni organizator Međunarodne povijesne konferencije (14.-18.5.2025.) koja je postala najveća povijesna studentska konferencija u regiji, s izlagačima iz 23 europske zemlje, uključujući i predstavnike iz EUROCLIO-a (European Association of History Educators) i EGEA-e (European Geography Association for students and young geographers).

<br />

Klub studenata povijesti – ISHA Pula

Zagrebačka 30, 52100 Pula

OIB: 25551803583

IBAN: HR7023900011101351355 (HBP)

Mail: [isha.pula2001@gmail.com](mailto:isha.pula2001@gmail.com)

Tel: 099 750 4196

Kontakt osoba: Marija Jeromela, predsjednica

FB: [https://web.facebook.com/ISHAPula0](https://web.facebook.com/ISHAPula0)

IG: [https://www.instagram.com/isha.pula/](https://www.instagram.com/isha.pula/)

FOTKE: disk
