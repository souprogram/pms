# Studentski zbor Sveučilišta Jurja Dobrile u Puli

Studentski zbor Sveučilišta Jurja Dobrile u Puli predstavničko je tijelo svih studenata Sveučilište, a čine ga studenti izabrani na neposrednim izborima za članove Studentskog zbora. Studentski zbor je studentska organizacija čija su prava i obaveze uređene Zakonom o znanstvenoj djelatnosti i visokome obrazovanju, Zakonom o studentskom zboru i drugim studentskim organizacijama, Statutom Sveučilišta Jurja Dobrile u Puli i Statutom Studentskog zbora Sveučilišta u Puli.

Temeljne zadaće Studentskog zbora jesu djelovanje studenata u tijelima uprave Sveučilišta i njegovih sastavnica, te briga o: ustroju i provedbi studentskih programa na području visoke naobrazbe, znanosti, kulture, sporta, tehničke kulture i drugih područja od interesa za studente Sveučilišta; ustroju i provedbi programa koji utječu na materijalni i socijalno – ekonomski položaj studenta na Sveučilištu; imenovanju predstavnika studenata u tijela međunarodnih studentskih organizacija i drugih organizacija u kojima sudjeluju predstavnici studenata Sveučilišta, donošenju plana i programa rada Studentskog zbora; imenovanju studentskog pravobranitelja; davanju prijedloga o praćenju i poboljšanju socijalnog i ekonomskog položaja studenata Sveučilišta; davanju poticaja za donošenje ili promjene propisa od interesa za studente Sveučilišta.

Studentski zbor Sveučilišta Jurja Dobrile u Puli sastoji se od 13 predstavnika od kojih su 7 izabrani na fakultetima i akademiji kao sastavnicama Sveučilišta i 5 studenata koji su izabrani na zajedničkoj listi svih studenata Sveučilišta. Mandat predstavnika studenata traje dvije godine, a mandat izvršnih funkcija (predsjednik, zamjenik predsjednika, tajnik, voditelji ureda itd.) jednu godinu.

<br />

<strong>Studentski zbor Sveučilišta Jurja Dobrile u Puli</strong>

Zagrebačka 30, 52100 Pula

OIB: 61738073226

IBAN: HR1923600001101931377 (vlasnik računa - Sveučilište Jurja Dobrile u Puli)

Mail: [szbor@unipu.hr](mailto:szbor@unipu.hr)

Tel: 0976648444

Kontakt osoba: Zlatko Nikolić, predsjednik

FB: [https://www.facebook.com/profile.php?id=61556271514687](https://www.facebook.com/profile.php?id=61556271514687)

IG: [https://www.instagram.com/studentskizborpula/?hl=hr](https://www.instagram.com/studentskizborpula/?hl=hr)

WEB: [https://www.unipu.hr/studenti/studentski_zbor](https://www.unipu.hr/studenti/studentski_zbor)

FOTKE: disk
